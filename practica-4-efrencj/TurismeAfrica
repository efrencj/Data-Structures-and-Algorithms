Àfrica és avui per avui el Continent amb un Potencial de Creixement turístic més gran del món,
per sobre d'Àsia, una destinació ja a la baixa i fins i tot d'Europa, que en els darrers
anys ha patit els efectes de la Massificació. 
Etiòpia, és un bon exemple d'aquest Potencial de Creixement turístic. Els darrers anys 
s'ha convertit en una destinació molt ben valorada per tots els Operador mundials, especialment els Europeus. 
Lalibela, ciutat situada al nord d'Etiòpia i ben  comunicada amb la seva capital, Addis, rep, gràcies a la seva
qualificació d'indret Patrimoni de la humanitat per part de l'Unesco, un nombre molt considerable de turistes cada any.
Una bona parts dels turistes que se senten atrets per les esglésies de Lalibela també acabaran viatjant
al sud el país, una regió relativament verge en la qual podran entrar en contacte amb formes de vida ancestrals que,
d'alguna manera, el transportaran a una mena de Neolític "modern".
Àfrica però, ens dona, molts altres exemples d'aquest Potencial turístic. A la part més septentrional
Sudàfrica i Namíbia han estat uns pols innegables d'atracció atès que les seves Infraestructures, si bé no es
pot dir que estiguin a l'alçada de les que hom pot trobar al món occidental, permeten una experiència 
turística rica i satisfactòria fins i tot per a aquells viatgers que demanden uns allotjaments de bona
Qualitat. Al cor del continent, alguns països (especialment Uganda) han fet d'ençà la  darrera dècada un esforç 
considerable per esdevenir segurs i atractius. Una part molt important 
d'aquest atractiu ha estat basat en el turisme de goril·les (sobretot als Virunga), turisme també
present al Congo bo i que en menor mesura doncs el Congo pateix encara els efectes d'una llarga 
inestabilitat Política sovint traduïda en esclats de Violència que han estat difícils de controlar (bo i 
això les perspectives del Congo poden ser positives en el mig termini)
Al nord del Continent africà, especialment en les zones banyades per la Mediterrània, el Turisme de platja 
ha crescut d'una manera sostinguda durant els darrers anys. El factor econòmic (preus més baixos) ha estat
cabdal a l'hora d'atraure una demanada que ja no podia permetre's els preus exigits pels països de la riba
europea.
Europa (Àsia també, però en menor mesura) haurà de fer un esforç considerable si no vol perdre el seu
Potencial turístic actual. Amèrica és molt lluny de poder tenir un paper significatiu en aquesta cursa 
malgrat el Potencial dels països de l'àrea del Carib.

 